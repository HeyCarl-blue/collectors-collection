[[toc]]

# Fabaresh

Il pianeta di *Fabaresh* è un luogo misterioso e arcano.
La magia è generata da una forza invisibile e onnipresente chiamata *Trama*. Non si sa da dove provenga, ma si sa che è più potente se supportata da forti emozioni.

Questa Trama è stata spesso venerata come un dio, a volte anche impersonificata nelle storie, e da queste storie sono nate effettivamente le divinità che la rappresentano. Perché il vero potere della Trama è il volere e la convinzione collettiva.
Ci sono storie di una divinità che appare di rado sotto le più svariate forme ed illumina ai mortali le loro emozioni più profonde e nascoste e il volere inconscio della collettività, non sempre queste conoscenze sono bene accette.

> I paragrafi scritti all'interno di spazi come questo sono consigli e note meta-narrative.

# Timeline

Secondo il calendario globale, al presente Fabaresh si trova all'anno 100 dell'*Era della Fattura*.
Gli storici catalogano più di duecento ere, che variano dall'essere composte da qualche anno (la più corta ha soli 5 anni) o da molti secoli (la più lunga ne ha 1008). L'anno zero di ogni era è scelto postumo dalla *Tarik Tama* (un gruppo formato dagli storici contemporanei considerati più importanti) in corrispondenza di eventi considerati talmente fondamentali che cambiano il corso della storia e della vita quotidiana dei vari popoli di Fabaresh.

> Le date e le durate di ciascuna era, così come il numero stesso di ere sono tenute volutamente vaghe in modo da poterle inventare o poterci incastrare un qualsiasi evento, avventura o campagna senza che la consecuzione temporale complichi troppo il processo.

## L'Ascesa (Anno 0 dell'Era Divina)

I dèi di Fabaresh prendono vita grazie alle storie scritte su di loro e alla fede su di essi da parte dei mortali. La Trama, venerata dalla maggior parte dei popoli del pianeta, prende forma negli dèi del Pantheon attuale e, se si crede nelle storie, in una strana e segreta entità che appare a individui particolari e gli offre la benedizione e la maledizione di essere parte delle emozioni profondamente radicate dai loro simili.

## La Discesa (Anno 0 dell'Era Malefica)

Così come gli dèi vennero creati a partire dalle storie e dalle mitologie dei vari popoli di Fabaresh, quelli che ora vengono chiamati *Lord delle Profondità* nacquero da testi blasfemi che presero il nome di *Malefir Lubris*.

## Il Tetro Rituale (Anno 0 dell'Era Rituale)

Secoli orsono il *Circolo dei Presagi* sviluppò un rituale per infondere la Trama generata dalle loro fiabe nelle fiabe stesse, infondendogli la forza di autodefinirsi.
In queste storie loro prendono il ruolo dei potenti antagonisti, donandogli quindi poteri da rivaleggiare quelli degli dèi.

Ora i membri del Circolo vagano per le terre, adempiendo i loro inscrutabili, cupi obiettivi.

## Il Primo Artificio (Anno 0 dell'Era Apocriptica)

Nell'anno zero dell'*Era Apocriptica*, la nephilim *Veel'tasen* riuscì ad unire la scienza dell'alchimia con il potere magico della Trama, creando il primo artificio. La tecnica usata prende il nome di *Scienza Apocriptica*, che da quel momento viene usata ed espansa ad un ritmo sorprendente ed integrata nella vita quotidiana di cittadini e intere società. Ad oggi creazioni apocriptiche si possono trovare dappertutto, anche se c'è stato un forte rallentamento dopo la *Frattura*. In ogni caso per tutta Fabaresh si possono trovare città e villaggi con sistemi idrici più o meno automatizzati dalla scienza apocriptica, navi volanti, grandi zeppelin da guerra e da trasporto, navi con la polena parlante, ecc...

Il primo artificio era *Il Sole Fantasma*. Una gigantesca sfera di metallo, cristalli e storie scritte. Questo sole ruotava intorno al pianeta e offriva a chiunque il potere di comandare la Trama a suo piacimento, dando vita alla moderna forma di magia.

## Frattura (Anno 0 dell'Era della Frattura)

Alla fine dell'Era Apocriptica, *Ivette, la Strega Malvagia* del Circolo dei Presagi, scrisse *Il ladro dell'eterna ombra*, una fiaba che parla di un ladro che nella sua arroganza, riesce a rubare il sole e a gettare il mondo nell'oscurità.
Questa fiaba diventò realtà nel peggiore dei modi quando la gigantesca sfera apocriptica si frantumò in circostanze misteriose. Tutt'ora, cento anni dopo, il motivo per cui si distrusse rimane imperscrutabile.
Molti sono convinti che la fiaba stessa abbia causato la distruzione del sole, visti i precedenti del Circolo dei Presagi, altri affermano che *Il ladro dell'eterna ombra* era una storia premonitrice, altri ancora che si tratti soltanto di una coincidenza, dopotutto nella storia il sole non era artificiale e non venne neanche distrutto, ma rubato.

Rimane il fatto che il sole è frantumato e con esso la magia.
Ma i maghi non si diedero per vinti e scoprirono che i pezzi del sole frantumato potevano essere usati per veicolare la Trama e manipolarla quasi come si faceva un tempo, prima della Frattura.
Per questo i maghi moderni devono utilizzare focus arcani che provengono in qualche modo dal Sole Fantasma.

Molti invece hanno preso l'evento della Frattura come un segno divino o provvidenziale. Come una storia con una morale, e cioè che i popoli si sono spinti troppo in là con la Scienza Apocriptica, abbandonando la magia innata della natura, e che quindi è necessario tornare a una vita più semplice, anche più selvaggia, dove l'unica magia è quella degli animali e delle piante, e di un bel racconto.

In pochi conoscono il segreto del Sole Fantasma. Il costo in sangue che Veel'Tasen decise fosse giusto pagare per donare al mondo la tecnologia e la magia moderna.

# Pantheon

In Fabaresh è la credenza comune che genera il potere più grande. Più popoli creano e contribuiscono alla mitologia divina, più è probabile che le loro convinzioni materializzino effettivamente una personificazione di queste creature.

> I seguenti Dèi sono unici di Fabaresh, ma non è detto che un mortale debba per forza venerarne uno tra questi. I Dèi riportati in qualsiasi manuale o inventati di sana pianta possono coesistere nel multiverso dove vuoi ambientare la tua storia, e quindi hanno una presenza anche in questo mondo, così come i loro seguaci.

## Dèi Principali

I principali dèi di Fabaresh sono nati dalla venerazione dei popoli mortali verso la Trama. Questi dèi sono personificazioni degli elementi comuni nelle storie, fiabe, favole, canzoni e racconti di qualsiasi tipo.
Talvolta sono chiamati i *Vassalli della Trama*, perché nella loro unità, rappresentano le emozioni più potenti e che quindi generano una Trama più fitta ed efficace.

### Nerea l'amorevole dèa della passione e del romanticismo

Nerea vive nelle pagine di un libro romantico, tra le righe in rima che parlano di amore, nelle lettere disperate scambiate tra amanti separati e anche nel piacere di pagine che descrivono atti più carnali.

Nerea appare come una bellissima e giovane donna dalla pelle scura, capelli corvini e occhi di un viola brillante. La faccia e il corpo sono puntinati da lentiggini dorate, brillanti e semoventi, come se un mare di stelle avesse trovato casa su un corpo umano.

Dopo la diffusione della Scienza Apocriptica, Nerea appare ora con innesti dorati che le formano le braccia fino al gomito e le gambe fino alle ginocchia. Eleganti e bellissimi.

**Areas of Concern** amore, lussuria e passione
**Editti** diffondere l'amore il più possibile finché si è in vita
**Anatemi** lasciare passare un'occasione per il romanticismo, forzare la propria passione verso chi non la desidera
**Attributi Divini** Carisma o Destrezza

#### Benefici per i fedeli

**Divine Santification** può scegliere holy o unholy
**Sorgente Divina** ferire o guarire
**Arma Preferita** frusta
**Domini** passione, zelo, protezione, verità
TODO:IncantesimiPerChierici

### Umbral l'oscura dèa dei segreti e dei misteri

Se un mortale giura di aver visto Umbral, si può stare sicuri che in realtà non l'ha fatto. La dèa delle ombre e dei misteri si muove silenziosa e invisibile e osserva nell'oscurità ovunque ci siano dei misteri e delle verità taciute.

Spesso Umbral viene invocata nel mistero di una storia, nella sensazione di intrigo che si ha quando una domanda viene rivolta ma non risposta, nella curiosità e nell'euforia che segue un colpo di scena quando una risposta tanto attesa viene finalmente rivelata.

Umbral ha occhi artificiali dopo la diffusione delle Scienze Apocriptiche, metallici, che brillano innaturalmente.

**Areas of Concern** mistero, segreti, rivelazioni
**Editti** proteggere un segreto, rivelare un segreto solo nel momento giusto quando la rivelazione è più efficace
**Anatemi** rivelare un segreto casualmente, non rispettare il potere di un mistero, farsi scoprire in azioni dove la segretezza è fondamentale
**Attributi Divini** Intelligenza o Destrezza

#### Benefici per i Fedeli

**Divine Santification** può scegliere holy o unholy
**Sorgente Divina** ferire o guarire
**Arma Preferita** coltello
**Domini** segretezza, oscurità, raggiro, ambizione
TODO:IncantesimiPerChierici
TODO:Abilità

### Seraphiel la sapiente dèa della conoscenza

C'è chi dice che non c'è arte nei testi destinati all'apprendimento, ma Seraphiel è la prova che non è corretto.

Seraphiel appare come una creatura con un corpo formato da forme geometriche, frattali che si muovono e cambiano, come se vivesse in ulteriori dimensioni spaziali rispetto alle nostre tre.

Chi la cerca la può trovare negli indovinelli di logica, nelle spiegazioni sulle scienze, sull'arte, sulla storia, la geografia. Nell'aridità creativa di un'enciclopedia o di un dizionario, o anche nella profondità di trattati di filosofia.

Seraphiel è la dèa più cambiata dall'avvento e dalla diffusione della Scienza Apocriptica. Prima era completamente diversa: aveva la forma di una statua di marmo con edere e fogliame che crescevano lungo tutto il suo corpo.

TODO:(Meccaniche - Nethys)

### Onirus il drammaturgo dio delle lacrime

Onirus appare spesso nei sogni, come un elegante mortale, di genere indefinito e di bell'aspetto. In effetti, tutti i resoconti delle sue apparizioni sembrano descriverlo in maniera diversa, ma tutte si accordano sulla sensazione di profonda ma accogliente tristezza che provoca la sua vicinanza.

Fatto sta che è considerato come la musa e l'ispirazione per antonomasia.

Dopo la diffusione delle Scienze Apocriptiche, le sue apparizioni includono quasi sempre (a seconda dello spettatore) qualche innesto apocriptico, anche se come l'aspetto del dio stesso, cambiano da persona a persona.

TODO:(Meccaniche - Desna)

### Kilgarin l'ardito dio dell'azione e delle avventure

Kilgarin viene spesso raffigurato come il patrono degli avventurieri. Il suo spadone multicolore infuocato è simbolo del brivido dell'azione e dell'avventura, e il suo potere sulla Trama si manifesta nelle storie epiche e di eroismo.

La Scienza Apocriptica ha modificato la sua spada, rendendo la lama principale meccanica ed estendibile.

TODO:(Meccaniche - Gorum)

### Telchek l'orribile dio dei brividi e della paura

Telchek appare come una massa strisciante e mostruosa, la sua pelle è coperta di pustole, arti di ogni tipo e dimensione spuntano dai luoghi meno probabili del suo corpo, donando a questo abominio metodi di moto molto creativi e vari.

Il brivido di qualcosa che non va, di una persona che non si comporta come dovrebbe, degli spiriti dei morti e delle loro imperscrutabili motivazioni, di un ragno che corre via all'improvviso, scappando da qualcosa di più grosso e letale. Telchek si nutre di queste sensazioni. E' quasi possibile avvertire la sua presenza nei brividi lungo il collo... probabilmente è proprio il suo respiro a crearli... è sicuramente dietro di te.

Le Scienze Apocriptiche hanno donato ai mortali più motivi per aver paura della società, del futuro, della propria stessa anima. Per questo nel corpo di Telchek stesso sembrano essere cresciuti arti metallici, o anche teste mostruose e artificiali. Maschere inespressive che sembrano scandagliare la moralità stessa dei mortali tanto sfortunati dal guardarle.

TODO:(Meccaniche - Nethys)

### Balduk l'allegro dio del sorriso e della felicità

Balduk è spesso ritratto come un mortale grosso e ridacchiante. Amato soprattutto da chi non prende la vita sul serio.

La genuina felicità, non importa quanto passeggera, è la casa di Balduk. Il divertimento di ogni tipo, che sia sociale o solitario chiama a grande voce il dio del sorriso.
Balduk è il patrono di comici di ogni tipo, che sia comicità spiccia o satira impegnata, così come lo è di mortali che semplicemente prendono la vita alla leggera, che organizzano feste o serate di spasso e divertimento con piccoli gruppi di amici.

Le Scienze Apocriptiche hanno portato con sé anche nuovi mezzi per trasmettere divertimento e comicità. Per questo Balduk appare spesso sdraiato in un grande divano semovente con gambe meccaniche, e con scoppi di fuochi artificiali che sembrano partire ed esplodere casualmente tutto intorno.

TODO:(Meccaniche - Cayden Cailean)

## Lord delle Profondità

Nell'*Era Malefica*, i membri del *Culto Malefir* unirono tutto il loro risentimento verso gli Dèi e la Trama in una serie di libri profani che chiamarono *Malefir Lubris*. In questi testi vennero descritte creature dai poteri tanto intensi quanto raccapriccianti, nati come l'opposto dei Vassalli della Trama, queste creature vivono nelle *Strade del Crepuscolo*, una serie che sembra infinita di tunnel e caverne che ricopre l'intera 

## Elevati dalla Trama

Spesso eroi e figure storiche o fantastiche diventano talmente importanti nell'immaginario comune da venir immortalati in statue, racconti e canzoni e sono così ben visti o temuti dalla popolazione generale, che prendono vita in un corpo ideallizzato e con poteri talmente grandi da essere considerati dei semidèi.

Queste creature che devono la loro vita e il loro potere alla venerazione comune, e quindi alla Trama, prendono il nome di *Elevati dalla Trama* o semplicemente *Elevati*.

Una piccola lista dei principali:

### Veel'tasen

La creatrice del Sole Fantasma e ideatrice dell'intera branca della Scienza Apocriptica, una tecnica che ha cambiato talmente tanto la vita quotidiana e le culture di Fabaresh che non esiste mortale che non conosca il suo nome. Era ovvio che lei sarebbe tornata come Elevata.

Ora vaga tutto il mondo, seduta sul trono di *Spyre*, la sua città volante, con una missione chiara in testa ma che nessuno, a parte lei, conosce. I suoi fedeli più vicini affermano di vederla molto di rado perché praticamente rinchiusa nel suo laboratorio la maggior parte delle ore della giornata, e nelle sue rare apparizioni, sembra essere sempre annoiata, afflitta da una profonda tristezza.

### I Gemelli Inventori

Durante l'era apocriptica, i nani gemelli *Druren* e *Vydda Caston* cominciarono il progetto della loro vita. Brillanti ingegneri apocriptici, misero a punto un mezzo che avrebbe viaggiato ininterrottamente lungo l'intera superficie di Fabaresh. Il progetto terminò con la costruzione del *Binario Infinito* e il *Vetrabul*, il treno che si ferma in ogni città di grande importanza. I gemelli inventori non viderono mai la conclusione del loro progetto, ultimato dopo la loro morte, ma il rispetto del resto del mondo fu talmente tanto che li riportarono in vita come Elevati dalla Trama.

### I Draghi Ancestrali

I draghi ancestrali sono i giganteschi draghi progenitori di questi enormi rettili che secondo le leggende, donano ai draghi i loro feroci poteri:
  
- **Geldramis**: Che secondo le leggende, dona ai draghi la capacità di sputare getti elementali.

- **Avidragyll** - Che secondo le leggende, dona ai draghi la capacità di volare.

- **Dendeross** - Che secondo le leggende, dona ai draghi la capacità di parlare, ragionare e bramare.

Questo è uno dei casi comuni di paradosso creato dalla Trama: I draghi esistono a Fabaresh da prima dell'avvento dei *Draghi Ancestrali*, ma le leggende create apposta per venerare creature tanto temibili, hanno dato vita ai tre draghi Elevati dalla Trama ed ora, se uno dei tre dovesse perire, anche il dono elargito alla sua specie sparirà. Ad esempio, se Avidragyll dovesse morire, il resto dei draghi non potrà più volare, nonostante il fatto che potessero benissimo farlo prima dell'esistenza di Avidragyll.

### La Corte dei Presagi

Ogni storia ha bisogno di un antagonista.

I membri della corte dei presagi erano mortali un tempo, che riuscirono a trovare un rituale che gli avrebbe donato i poteri dei nemici di fiabe e favole da loro stessi scritte. Durante i secoli, molti hanno tentato di riprodurre questo *Tetro Rituale*, senza però un successo come quello della corte dei presagi.

Rappresentano un'anomalia tra le creature di grande potere, perché se lo sono preso da soli, senza bisogno di credenze popolari o storie e racconti ripetuti per anni e anni.

I membri della Corte sono:

- **Ivette, la Strega Malvagia**: Ivette vaga nelle foreste più buie. La sua capanna si dice che appaia circondata dalla nebbia e da un profondo senso di stanchezza che utilizza per attrarre avventurieri al suo interno. Una scia di dolci appare insieme alla capanna. Una volta all'interno, Ivette offre té e biscotti e saluta i suoi ospiti donandogli delle pozioni potentissime. Dopo diverse notti, le sue vittime si rendono conto di essere stati drogati, e che le pozioni donate sono fatte con pezzi umani, spesso provenienti da familiari e persone amate, oppure da pezzi della propria carne. La storia che ha dato vita a questo personaggio si chiama *Scia di Zucchero*.

- **Cowen, la Donna-corvo**: Cowen appare come una donna con gigantesche ali da corvo e piume nere che le coprono varie parti del corpo e della testa. Si dice che appaia come una nobildonna che invita gli avventurieri ad un sontuoso banchetto, solo per scoprire che il loro ruolo è quello delle portate per lei e i suoi mostruosi corvi. La storia che ha dato vita a questo personaggio si chiama *Piedelesto e il Banchetto dei Corvi*.

- **Efrenn, il Lupo**: Efrenn è un lupo gigantesco e mostruoso, con due fauci molto più larghe del normale e con molte più file di denti. Si ricopre di ombre per parlare ed ingannare le sue vittime. Gli sfortunati che lo incontrano credono di parlare con una persona amata che gli dice di essere ammalata o maledetta portando le vittime ad accumulare cibo e tesori per cercare di curarla, soltanto per finire divorati dalla terribile creatura. La storia che ha dato vita a questo personaggio si chiama *La Lepre Astuta*.

- **Sylla, la Carceriera**: Si dice che Sylla abiti nei riflessi, e che faccia offrire alle persone giovani e belle da parte dei propri riflessi, felicità, ricchezza e magnifici doni. Ma a loro insaputa, la loro giovinezza si spreca velocemente e la loro bellezza deperisce. Alla fine scoprono di essere stati rinchiusi in uno specchio, la loro vitalità e bellezza risucchiate da Sylla. La storia che ha dato vita a questo personaggio si chiama *La Torre degli Specchi*.

- **Kervus, lo Stregone dei Mari**: Kervus è una creatura mostruosa che abita nelle profondità marine. Il suo canto ammaliante può essere sentito dalla riva e ha il potere di attirare le sue vittime nella sua tana sottomarina. Una volta lì, Kervus gli ruba la voce per continuare a cantare e li rilascia muti nelle sponde. La storia che ha dato vita a questo personaggio si chiama *Il Principe dei Mari*.

- **Ronforagno, l'innominabile**: Ronforagno prende la forma di una creatura della foresta o della palude in cui appare. Si dice che faccia finta di essere un principe o una principessa maledetta e che l'unico modo per farlo tornare alla sua forma originale sia con un bacio. Una volta baciato, però, Ronforagno ruba la fortuna della sua vittima. Per spezzare la maledizione bisogna dire a Ronforagno il suo vero nome. La storia che ha dato vita a questo personaggio si chiama *Ronforagno*.

# Dizionario Geografico

## Repubbliche Libere di Vidnova

Nell'estremo occidente il continente di Vidnova ospita le Repubbliche Libere di Vidnova.
Nate nell'anno 51 dell'Era Apocriptica a seguito della stesura della *Costituzione di Vidnova* da parte dei primi *Rex Academir*: Lo gnomo *Valto Forier*, L'halfling *Agust Stafio*, L'orchessa *Gera Zannelupo* e l'umana *Evelyn Radon*.

Il principale ideale che ha spinto alla creazione delle repubbliche era quello della libertà accademica e della ricerca sulle scienze apocriptiche (ai tempi recenti).

Infatti oggi è conosciuta per le sue università e accademie, il cui studio sulle scienze apocriptiche è invidiato in tutto il mondo.

Le Repubbliche sono:

- **Repubblica di Forier (Anno 51 Era Apocriptica)**

- **Repubblica di Stafio (Anno 51 Era Apocriptica)**

- **Repubblica di Zannelupo (Anno 51 Era Apocriptica)**

- **Repubblica di Radon (Anno 51 Era Apocriptica)**

- **Repubblica di Caston (Anno 431 Era Apocriptica)**: La popolazione di Nani nelle Repubbliche da anni si sentiva sotto-rappresentata nei riconoscimenti delle scienze apocriptiche, il tutto culminò con la morte dei gemelli Druran e Vydda Caston e con l'indifferenza delle repubbliche sulla loro memoria. Per questo nelle zone a maggioranza nanica, quest'ultimi si organizzarono per staccarsi e formare una nuova repubblica, nominata in onore dei due ingegneri luminari.

- **Repubblica Meccanica (Anno 455 Era Apocriptica)**: Dopo la prima Materium *Promera*, il numero di artifici apocriptici che iniziarono a prendere coscienza aumentò a dismisura. Il sistema legale delle Repubbliche non era in grado di gestire questo evento improvviso, e così, dopo anni di revisioni legali che presero il nome di *Aggiunte sulla Materia e sulla Coscienza* (la più famosa delle quali fu la messa al bando della tecnica del *Taglio Apocriptico*), alla popolazione Materium, fu regalata il territorio che ora è diventata la sesta Repubblica (la Repubblica Meccanica).


### Organizzazione Politica

La costituzione originaria prevedeva quattro repubbliche libere (una per ogni fondatore), ma ad oggi sono state ampiate in sei. A capo di ogni repubblica c'è il *Rex Academir* che dirige il suo consiglio, e un parlamento che serve come organo di rappresentazione del popolo.
Le modalità di elezione del *Rex Academir*, del consiglio e del parlamento sono lasciate alla legislazione di ciascuna repubblica.
I vari consigli delle repubbliche si riuniscono per materie di interesse comune.

## Impero Kura

Il più grande impero di Fabaresh, si estende per la maggior parte del territorio ad est del continente di *Esdale*.

Dopo i *Regni Incantati*, è la società più antica del mondo. Fondata dalla prima imperatrice *Haru Kura*.

I cittadini dell'impero hanno una stretta relazione con il mondo dei fantasmi, e le creazioni dei loro scienziati e ingegneri apocriptici spesso la rispecchia.

I samurai vagano sotto ordine del loro shogun del loro distretto imperiale, spade che brillano di luce dell'oltretomba da dentro il loro fodero, pronti a sguainarle per dare sfoggio della loro abilità irraggiungibile contro i nemici dell'impero.

Le continue interazioni con gli spiriti hanno reso insostituibile la presenza degli *Esorcisti Shari*, che con talismani e magia arcana riescono a mettersi in contatto con questi per esortarli a lasciare il corpo che abitano, o anche solo per far comunicare la famiglia con i loro antenati.

Le grandi città dell'impero Kura sono piene di amenità e creazioni apocriptiche di uno stile tutto proprio. Nel già cupo cielo coperto della regione, le forti luci brillanti e colorate di aeronavi, zeppelin, insegne e carri meccanici danno un colore contemporaneamente tetro e accogliente.

La sanguinosa storia dell'impero e la sua chiusura storica verso le nazioni e le culture confinanti lo rendono tutt'ora una nazione principalmente abitata dagli umani e altri umanoidi toccati dai particolari spiriti di quella terra.

### Organizzazione Politica

Nel *Trono Fantasma* siede l'attuale imperatrice, *Kyoki Kura*. Spesso considerata la mortale più potente al mondo, l'imperatrice ha sempre l'ultima parola sulle scelte politiche dell'impero, ma un territorio così grande non può essere gestito da un'unica persona, infatti l'impero Kura è diviso in Distretti ognuno comandato dal suo Shogun, nominato dall'imperatrice in persona insieme all'*Alto Consiglio*.

### Punti d'interesse

**Raku-tan** è la capitale dell'impero. Questa gigantesca città rivela lo stile classico dell'impero Kura. Aeronavi e zeppelin sorvolano alte abitazioni del caratteristico stile di questa cultura, inondate dalle luminose ma tetre luci apocriptiche di segnali, pubblicità, carri automatici ecc...

la **Palude delle Anime** è un grande acquitrino nel sud-ovest del territorio dell'impero. Le leggende affermano che le acque stagnanti attirino spiriti e demoni. Rappresentano una meta molto popolare per avventurieri, attratti da tomi di storie leggendarie, rovine antiche e mostri pericolosi.

# Stirpi

Il mondo di Fabaresh è casa di innumerevoli stirpi, culture e popoli. Nonostante molte stirpi hanno una una loro patria ancestrale, mortali di qualunque tipo si possono trovare tutto intorno alla superficie del pianeta. Spesso cambiati dalla combinazione di secoli e il territorio stesso.

## Elfi

Gli Elfi sono magicamente collegati al territorio in cui vivono. Le uniche caratteristiche fisiche comuni a tutti gli elfi sono la loro grazia, la loro bellezza e le loro lunghe orecchie a punta.

### Società degli Elfi

Gli *Elfi Urbani* sono nati e cresciuti in città di medie dimensioni, o nelle grandi metropoli tecnologiche di Fabaresh. Il loro aspetto è molto simile a quello di umani alti, aggraziati e belli, con le loro iconiche, lunghe orecchie a punta. Gli elfi urbani sono integrati in esistenti città e metropoli o governano e abitano le loro comunità urbane.

Gli *Elfi Silvani* sono nati e cresciuti in comunità a stretto contatto con la natura, molto spesso i boschi, e si portano con sé un marchio di questa vicinanza alla natura. Che sia pelle di corteccia, corna di cervo o di capra, piedi digitigradi o orecchie e coda da volpe, sono sempre e comunque alti umanoidi con lunghe orecchie a punta. Nonostante gli elfi silvani siano nati in comunità molto vicine alla natura, se non nella natura selvaggia stessa, l'instancabile marcia del progresso ha reso molto comune la vista di elfi silvani integrati nel caos cittadino persino nelle più grandi metropoli di Fabaresh.

Gli *Elfi Artici* sono i più rari. Questi elfi dalla pelle che varia dal blu scuro all'azzurro pallido sono nati in territori con temperature talmente estreme da ospitare soltanto le creature dei ghiacci più selvagge. La loro è una società estremamente isolata e profondamente religiosa. Le sacerdotesse dei templi del gelo delle loro cittadelle nell'estremo nord sono veri e propri leader politici, e l'edificio più ricco e decorato è la chiesa alla *Dama della Brina*, una misteriosa divinità strettamente legata agli elfi artici.

Gli *Elfi delle Profondità* sono nati all'interno di caverne, montagne o, più probabilmente, in una delle comunità delle Strade del Crepuscolo. Questi elfi sono caratterizzati da pelle dal colorito che varia dal bianco pallido al viola scuro. Le città del sottosuolo che ospitano le più grandi società di Elfi delle Profondità sono conosciute, e spesso erroneamente giudicate, da parte delle culture della superficie come selvagge e crudeli per la loro vicinanza ai Lord delle Profondità.

### [Lignaggi degli Elfi](https://2e.aonprd.com/Heritages.aspx?Ancestry=60)

Gli *Elfi Urbani* possono scegliere tra i seguenti lignaggi del manuale [Pathfinder Player Core](https://2e.aonprd.com/Sources.aspx?ID=216):

- [Elfo Antico](https://2e.aonprd.com/Heritages.aspx?ID=239)
- [Elfo Veggente](https://2e.aonprd.com/Heritages.aspx?ID=242)
- [Elfo dei Sussurri](https://2e.aonprd.com/Heritages.aspx?ID=243)

Mentre gli *Elfi Artici* scelgono il lignaggio [Elfo Artico](https://2e.aonprd.com/Heritages.aspx?ID=240), gli *Elfi Silvani* scelgono il lignaggio [Elfo Silvano](https://2e.aonprd.com/Heritages.aspx?ID=244) e gli *Elfi delle Profondità* scelgono il lignaggio [Elfo delle Caverne](https://2e.aonprd.com/Heritages.aspx?ID=241)


> Tieni a mente le differenze fisiche degli elfi di Fabaresh nello scegliere un [Aiuvarin(Mezzelfo)](https://2e.aonprd.com/Ancestries.aspx?ID=69). Ad esempio, se il tuo antenato elfico era un elfo silvano, il tuo personaggio potrebbe aver ereditato delle corna curve come quelle di una capra.
